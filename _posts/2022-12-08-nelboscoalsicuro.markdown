---
layout: post
title:  "Nel bosco al sicuro (PU)"
date:  2022-12-08 02:45:00 +0100
day: "dom, 05 nov 2023"
meeting: "10:00"
category: appennino 
difficult: 2
image: bds-12NOV-tecchie.jpg
---

## Una escursione autunnale nel bosco
# Riserva Naturale Orientata Bosco di Tecchie

Che ai boschi sia attribuito un significato spirituale, oltre che naturalistico o produttivo, è cosa certa! Nelle giornate uggiose di autunno, attraversare un bosco maturo offre ai visitatori una intensa immagine di ciò che la natura può offrire.
Nel bosco, mentre piove, facciamo la concreta esperienza di ciò che è per noi il primo dei ripari conosciuti: noi abatammo lì dentro, e sembra che in qualche modo ce ne ricordiamo ancora oggi.
Percorreremo i sentieri del Bosco di Tecchie, soffermandoci nella contemplazione dei luoghi e nell'ascolto della Natura e della Storia umana: storia che ha attribuito al bosco una valenza, non solo ecologica ma anche spirituale per il genere umano.
Con partenza da località Cà Balbano, saliremo il sentiero del Serrone fino a Cà Tecchie, per poi compiere una anello (e rientrare) all'interno del bosco, Riserva Naturale Orientata.

*"Che le piante siano dotate di una sensibilità reattiva, in grado di inserirsi in loro sotto forma di ricordi, che possano presentare manifestazioni di benessere o, come ripetuti esperimenti hanno dimostrato, di paura e perciò di memorizzazione non è forse quanto esprimeva, nel suo modo allegorico, il pensiero selvaggio?"*
(Jacques Brosse, *Mitologia degli alberi*, Rizzoli, 2006).

**Ritrovo:** Cantiano (PU) ore 10:00

**Difficoltà:** Facile / E - Escursionistico

**Dislivello in salita:** 400 m. circa

**Durata:** 5 ore

**Rientro:** ore 15:00

**Costo:** 15€ Adulti, 5€ Minori

*Abbonamenti Balza del Sole: 5 escursioni / 65€*

**Portare:** Scarponi, vestiario a strati, Kway, acqua (1 litro e mezzo), pranzo al sacco, bastoncini (chi li usa), cambio abiti in auto.

**Guida:** Marco Triches, Balza del Sole GAE LAGAP (tessera n.368)
*Guida Naturalistica della Regione Marche*
+ Informazioni: 3281834019    info@balzadelsole.com
