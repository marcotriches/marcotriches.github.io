---
layout: post
title:  "Cammino dei 4 Parchi (PU)"
date:  2022-11-14 18:00:00 +0100
day: "mar, 26 dic 2023"
meeting: "10:00"
category: appennino 
difficult: 3
image: tappa1camminoparchi.jpg
---

## 4 itinerari dedicati ai 4 Parchi Naturali della Provincia di Pesaro e Urbino

# Tappa 1: Parco San Bartolo

**Da Santa Marina Alta a Casteldimezzo**

Concludiamo il 2023 e iniziamo il 2024 con il **Cammino dei 4 Parchi**, un viaggio a tappe nelle aree protette della Provincia di Pesaro e Urbino. Crediamo sia questo un modo adatto per trascorrere questi giorni lontano dalla ressa, il rumore e per conoscere da vicino alcuni dei luoghi naturalisticamente più importanti del nostro territorio.

**Tappa 1:** Cammino costiero lungo le falesie panoramiche del monte San Bartolo, dal borgo di Santa Marina Alta a Casteldimezzo, con passaggio lungo il balcone panoramico del noto **Tetto del Mondo**.
Uno dei percorsi più affascinanti della costa del Mare Adriatico, in un mosaico di paesaggi e habitat protetti, che vanno dalle zone coltivate, ai calanchi, gli incolti e la macchia, fino ai piccoli boschetti. Territori ricchi di specie floristiche e animali.
Lungo il nostro itinerario avremo l'occasione di contemplare dall'alto tutto il territorio della provincia di Pesaro e Urbino e buona parte della Romagna.

Si tratta di una vera e propia **tappa introduttiva** di quello che sarà il nostro cammino a seguire: la *Gola del Furlo*, il *Bosco di Tecchie* e il *Sasso Simone e Simoncello*.

Durante il cammino suggestioni e racconti tratti da **John Alec Baker "Il falco pellegrino"**, considerato uno dei migliori testi naturalistici di sempre.

Ogni partecipante potrà dotarsi del **Passaporto del cammino**, una sorta di diario di viaggio dove timbrare le 4 tappe del percorso, annotare appunti e seguire gli schizzi degli itinerari.


**l'itinerario:** Itinerario di traversata del Parco Naturale del monte San Bartolo lungo il sentiero CAI 151. Con partenza da Santa Marina Alta, incontreremo il promontorio del Monte Castellaro, il monte Brisighella, monte Trebbio e Fiorenzuola di Focara. Tratto conclusivo di collegamento con Casteldimezzo e possibilità di salita al Tetto del Mondo per un breve percorso.

**Ritrovo:** Santa Marina Alta (Pesaro - PU) ore 10:00

**Rientro:** 15:00 

**Difficoltà:** Medio / E (Escursionistico)

**Dislivello in salita:**  300 m. circa

**Distanza:** 10 Km

**Durata:** 5 ore circa (soste incluse)

**Costo 4 Parchi + Passaporto del cammino:** 60€

**Costo giornata singola:** 18€

**Portare:** Scarponi, vestiario a strati, Kway, guscio o giacca, acqua (1 litro e mezzo), pranzo al sacco + frutta secca o snack, cappello, guanti, torcia, cambio vestiti e scarpe in auto, bastoncini e binocolo (per chi ne facesse uso). 

**Guida:** Marco Triches, Balza del Sole GAE LAGAP (tessera n.368)
*Guida Naturalistica delle Marche*

**Informazioni e prenotazioni:** 3281834019 info@balzadelsole.com
