---
layout: post
title:  "Zirvoi ballatoio della Schiara"
date:   2022-09-19 20:00:48 +0100
day: "sab, 22 ott 2022"
meeting: "08:00"
category: dolomiti
difficult: 3
image: zirvoi1.jpg
---
Escursione rilassante nella foresta di Cajada e nella conca di Palughét, con salita lungo i boschi misti di latifoglie e faggete di Forcella Palughét e le praterie d'alta quota di cima Zirvoi (quota 1842 m.) Un autentico ballatoio nel cuore delle Dolomiti di Belluno.
L'itinerario consente di esplorare uno dei più importanti valichi di questa regione alpina (gruppo della Schiara) che consente il collegamento tra Longarone e la Valbelluna. Il percorso fù teatro di un'importante ritirata durante le guerre dell'Ottocento con l'Austria.
L’escursione, inoltre, consente di visitare alcuni habitat di pregio del territorio: i boschi di conifere, le zone umide e paludose, gli ambienti d’alta quota tipici del versante Orientale del Parco.
L’escursione sarà accompagnata da letture tratte da Pietro Sommavilla e il racconto dei fatti storici che hanno avuto luogo in queste zone.

**Ritrovo:** Faè, stazione F.S. (Longarone) ore 08:00

**Difficoltà:** E - Escursionistico

**Dislivello:** 600 metri

**Durata:** 6 ore circa

**Costo:** 20€ 
*Abbonamenti Balza del Sole:* 5 escursioni lunghe / 90€

**Portare:** Scarponi, acqua (2 litri), pranzo al sacco, abbigliamento invernale, Kway, bastoncini (chi li usa)

**Guida Parco:** Marco Triches, GAE LAGAP (tessera n.368) 

+ Informazioni e prenotazioni: 3281834019, info@balzadelsole.com
