---
layout: post
title:  "Notte di San Giovanni (PU)"
date:  2022-08-22 08:00:00 +0100
day: "dom 23 giu 2024"
meeting: "17:30"
category: erboristeria
distanza: 5 Km 
difficult: 1
image: sangiovanni.jpg
---

## Erboristeria Itinerante: itinerari floristici

# In compagnia di Giulia Maschera, erborista

**Un evento in collaborazione con la Proloco di Monteciccardo nell'ambito della nuova Festa di Sant'Eurosia**

Una serata di festa dedicata alle splendide fioriture del mese di Giugno, nei giorni del Solstizio: ovvero i fiori che tradizionalmente vengono utilizzati nella preparazione dell'acqua di San Giovanni.

Si tratta di una tradizione di origine pagana, radicata nelle campagne e negli ambienti rurali di molti paesi, assorbita successivamente nella religione Cattolica sotto l'aurea del "Battista", San Giovanni appunto.

Al di là di tutte le spiritualità connesse (e degli eventuali riti magici o propiziatori), si tratta comunque di una consuetudine curiosa, degna di essere raccontata e rivissuta,  meglio ancora se nel silenzio delle sere tipiche delle nostre campagne, con una buona compagnia.

**Al termine dell'incontro preparazione dell'acqua di San Giovanni con i fiori raccolti.**

**Ogni partecipante potrà portare a casa i fiori raccolti per preparare la propria acqua di San Giovanni.**

L'appuntamento terminerà con la possibilità di partecipare alla cena e agli spettacoli organizzati nel centro del paese di Monteciccardo.


**Erboristeria itinerante** è un progetto dedicato alla scoperta delle piante spontanee, dei loro luoghi, le proprietà, le tradizioni e gli impieghi medicinali. Si organizzano corsi, giornate di studio, laboratori e passeggiate in compagnia di Giulia Maschera, erborista. Abbiamo idea che sia utile conoscere una pianta, a partire dal luogo dove abita.

**Ritrovo:** Monteciccardo (Pesaro - PU) ore 17:30

**Termine:** 20:30

**Difficoltà:** Facile / T (Turistico)

**Dislivello in salita:**  100 m. circa

**Distanza:** 5 Km

**Costo:** 10€ 

*Il costo comprende anche la degustazione di alcuni prodotti tipici del territorio*

**Portare:** Scarpe da campagna, vestiario a strati, pantaloni lunghi, Kway, acqua (1 litro e mezzo), busta per raccogliere le erbe, cambio vestiti in auto.


**Guida:** Marco Triches, Balza del Sole GAE LAGAP (tessera n.368)
*Guida Naturalistica delle Marche*

**Informazioni e prenotazioni:** 3281834019 info@balzadelsole.com
