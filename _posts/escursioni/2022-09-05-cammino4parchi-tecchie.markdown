---
layout: post
title:  "Cammino dei 4 Parchi: Bosco di Tecchie (PU)"
date: 2022-09-05 18:00:00 +0100
day: "dom, 5 mag 2024"
meeting: "10:00"
category: appennino 
distanza: 8 Km
difficult: 2
image: 4parchi3.jpg
---

## 4 itinerari dedicati ai 4 Parchi Naturali della Provincia di Pesaro e Urbino

# Riserva Naturale Regionale Bosco di Tecchie

**Giro ad anello della faggeta alta**

Seconda edizione del **Cammino dei 4 Parchi**, un viaggio a tappe nelle aree protette della Provincia di Pesaro e Urbino. Crediamo sia questo un modo adatto per conoscere da vicino alcuni dei luoghi naturalisticamente più importanti del nostro territorio.

**Bosco di Tecchie:** Cammino appenninico nella Valle dei Cerreti, alle pendici argillose delle Serre di Burano. Il **Bosco di Tecchie** è un lembo residuo di come dovevano comparire i boschi appenninici fino a qualche tempo fa, poco prima dei grandi disboscamenti di Otto-Novecento.
Le atmosfere del bosco misto mediterraneo, i sentieri nella cerreta e, per finire, le lunghe anse nella faggeta alta, luogo silenzioso e riparato, da preservare con passo lento e discreto.
Questo è senza dubbio un luogo magico e profondo, dove potremo lasciarci andare, per qualche ora, al lento respiro della Natura primaverile.

Quella del bosco di Tecchie è una **tappa** del nostro cammino, cominciato sulla armoniosa riviera del *San Bartolo* e le rupi della *Gola del Furlo*. Concluderemo il percorso al *Sasso Simone e Simoncello*.

Durante il cammino suggestioni e racconti tratti da **Giorgio Vacchiano, "La resilienza del bosco"**, un saggio ricco di spunti sulla capacità degli alberi di resistere alle condizioni mutevoli del clima del nostro tempo.

Ogni partecipante potrà dotarsi del **Passaporto del cammino**, una sorta di diario di viaggio dove timbrare le 4 tappe del percorso, annotare appunti e seguire gli schizzi degli itinerari.

**l'itinerario:** Con partenza dalla località Ca' Balbano (quota 520m) risalita del fosso dei Cerreti fino in località Ca' Tecchie (podere, quota 750m). Con percorso circolare, attraversamento di alcuni canali nel bosco e ridiscesa ad anello fino Pian Dingola e Balbano. 

**Ritrovo:** Ca' Balbano (Cantiano - PU) ore 10:00

**Rientro:** 15:00 

**Difficoltà:** Medio / E (Escursionistico)

**Dislivello in salita:**  400 m. circa

**Distanza:** 8 Km

**Durata:** 5 ore circa (soste incluse)

**Costo 4 Parchi + Passaporto del cammino:** 60€

**Costo giornata singola:** 18€

**Portare:** Scarponi, vestiario a strati, Kway, guscio o giacca, acqua (1 litro e mezzo), pranzo al sacco + frutta secca o snack, cambio vestiti e scarpe in auto, bastoncini e binocolo (per chi ne facesse uso). 

**Guida:** Marco Triches, Balza del Sole GAE LAGAP (tessera n.368)
*Guida Naturalistica delle Marche*

**Informazioni e prenotazioni:** 3281834019 info@balzadelsole.com
