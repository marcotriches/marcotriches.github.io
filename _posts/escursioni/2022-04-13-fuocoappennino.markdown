---
layout: post
title:  "Fuoco Appennino, Capodanno"
date:   2022-04-13 18:20:48 +0100
day: "28-31 dic 2025"
meeting: "09:30"
category: appennino 
distanza: 10 Km
difficult: 2
image: fuocoappennino.jpg
---


**4 itinerari dedicati a 4 luoghi simbolo dell'Appennino**
**Storie in cammino di fuochi, di camini, baite e montanari**

Per Capodanno Balza del Sole ha il piacere di invitarvi a **Fuoco Appennino**, una rassegna di escursioni, ambienti e racconti in alcuni dei luoghi simbolo dell'Appennino umbromarchigiano.
Seguendo il filo rosso di un racconto inedito dedicato agli ambienti intimi, protetti e calorosi dei piccoli ricoveri appenninici, percorreremo i sentieri delle montagne tra boschi, ghiaie e praterie.

**Il calendario:**

**28 Dicembre:   Pieia, Monte Nerone**
Escursione lungo il versante meridionale del Monte Nerone con passaggio al famoso Arco di Fondarca e il borgo di Pieia. A seguire itinerario tra il Sasso della Rocca e Sasso del Re e il monte Cambusone.

**29 Dicembre:   Sasso Simone, Città del Sole**
Classico giro ad anello dei due sassi: Sasso Simone e Simoncello, tra boschi tipici dell'Appennino, sentieri storici e visita ai resti della Città del Sole, terre di confine.

**30 Dicembre:   Fonte Avellana, Monte Catria**
Grande escursione appenninica di risalita di tutto il versante Settentrionale del monte Catria a partire dal monastero di Fonte Avellana.
*Possibilità di riduzuione dell'itinerario per chi lo desidera*

**31 Dicembre:   Bosco di Tecchie**
Escursione tradizionale per Balza del Sole, l'ultimo giorno dell'anno nelle faggete suggestive della Riserva Naturale del Bosco di Tecchie.

**Conclusione:** Per chi ha piacere il ciclo termina la sera di Capodanno con una cena condivisa e un falò beneaugurale in un angolo pacifico dell'entroterra.


**Gli itinerari:** Gli itinerari del cammino "Fuoco Appennino" sono escursionistici: prevedono una media preparazione e attitudine al cammino così come all’ambiente montano. Sono comunque percorsi adatti a quasi tutti, con ritmo lento e molto spazio per le osservazioni e il riposo.

**Difficoltà:** Medio / E (Escursionistico)

**Dislivello in salita medio:** 500 m. circa

**Distanza media:** 10 Km

**Durata media:** 5/6 ore circa

**Costo escursione singola:** 20€

**Costo pacchetto Fuoco Appennino:** 70€

**Guida:** Marco Triches, Balza del Sole GAE LAGAP (tessera n.368) Guida Naturalistica delle Marche

**Informazioni e prenotazioni:** 3281834019 info@balzadelsole.com
