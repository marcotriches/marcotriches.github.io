---
layout: post
title:  "Alta Via N.1 (BL)"
date:  2022-06-01 16:00:00 +0100
day: "Dal 20/09 al 23/09"
meeting: "12:00"
category: dolomiti 
difficult: 4
image: altavia1.jpg
---

## Un viaggio classico nel Parco Nazionale Dolomiti Bellunesi

# Da Belluno ad Agordo: Via Monte Schiara, Cime di Città, Moschesin, Tamer, San Sebastiano e Moiazza 

**Trekking Dolomiti Bellunesi Itinerante accompagnato da guida ambientale professionista.**
Un progetto in collaborazione con **Alla Ricerca del Viaggio** 

Per tutte le informazioni:
[https://www.allaricercadelviaggio.com/viaggi/trekking-dolomiti-bellunesi/](https://www.allaricercadelviaggio.com/viaggi/trekking-dolomiti-bellunesi/)

Siamo felici di proporre questa escursione di più giorni lungo un percorso classico delle Dolomiti: l'**Alta Via N.1**.
Siamo nel tratto dell'itinerario meno conosciuto, più selvaggio, e più solitario, con squarci e visioni di Natura sorprendente!
Ai partecipanti consegneremop alla partenza il **Passaporto dell'Alta Via N.1**, realizzato a mano e rilegato in cuoio. Un ottimo compagno di viaggio, dove annotare appunti, timbrare nei rifugi, e seguire gli schizzi del percorso!
**Ci tornerà utile nel 2025 per completare l'Alta Via N.1 con il tratto finale: Agordo - Braies!!!**

**Giorno 1 BELLUNO - RIFUGIO SETTIMO ALPINI**
Suggestiva camminata all'interno e sospesi sopra la forra del Torrente Ardo, uno degli ambienti più caratteristici del Parco Nazionale, con vegetazione mediterranea e alpina mescolate tra di loro, e giochi, pozze e cascatelle d'acqua davvero suggestive.
Arrivo al Rifugio Settimo Alpini nel magico anfiteatro dolomitico dei monti Schiara, Pelf e Burèl, con oltre 1000 metri di pareti verticali sopra di noi.

*Escursione: Difficoltà MEDIA (E) | Km 15 | Dislivello +1200 / -170 m. | Cammino effettivo 6h*

**Giorno 2 RIFUGIO SETTIMO ALPINI - RIFUGIO PIAN DE FONTANA**
Il segmento del percorso più impegnativo, solitario e boschivo. Dagli ambienti soleggiati d'alta quota, le praterie alpine incontaminate e ricche di fauna, ci si addentra nei valloni settentrionali, ripidi, ricchi d'acqua e ricoperti di boschi. Siamo nelle foreste della Valle del Grìsol. Un luogo unico!
Arrivo al Rifugio Pian de Fontana in una conca prativa sospesa tra il Monte Talvena e le Cime di Città.

*Escursione: Difficoltà IMPEGNATIVO (EE) | Km 14 | Dislivello +1500 / – 1400m. | Cammino effettivo 7h*

**Giorno 3 RIFUGIO PIAN DE FONTANA - RIFUGIO SAN SEBASTIANO AL PASSO DURAN**
Salita ai solitari e imponenti Van de Zità (è questo uno dei tratti più significativi dell'intero percorso). Successivamente lunga e affascinante traversata in alta quota del complesso Moschesin, Tamer e San Sebastiano. Siamo nel tratto più panoramico dell'intero percorso, con ampie vedute sulle Pale di San Martino, Marmolada, Sella e Civetta.
Arrivo al Rifugio San Sebastiano al Passo Duran alle pendici della Moiazza e dei suoi labirinti.

*Escursione: Difficoltà IMPEGNATIVO (EE) | Km 16 | Dislivello + 1000 / -1000 m. | Cammino effettivo 6h*

**Giorno 4 RIFUGIO SAN SEBASTIANO – AGORDO**
Giornata conclusiva del nostro viaggio con la breve salita al Rifugio Bruto Carestiato, sotto le vertiginose pareti della Moiazza. In discesa fino ad Agordo, centro alpino di grande interesse, ricco di storia e di cultura.
Rientro a belluno in autobus.

*Escursione: Difficoltà MEDIA (E) | Km 10 | Dislivello +200 / -1200 m. | Cammino effettivo 4h*


**Ritrovo:** 20 Settembre 2024 / Belluno, stazione F.S. ore 12:00

**Rientro:** 23 Settembre 2024 / Belluno, stazione F.S. ore 15:00 circa 

**Difficoltà:** EE - Escursionisti Esperti

**Durata:** 4 Giorni


**Per maggiori informazioni sul percorso:**

**Guida:** Marco Triches, Balza del Sole
*Guida Ambientale Escursionistica*
*Guida del Parco Nazionale Dolomiti Bellunesi*
GAE L.A.G.A.P Tessera n.368

3281834019 

info@balzadelsole.com 


**Informazioni e prenotazioni:**  

Alla ricerca del Viaggio, Via degli Abeti 106 - 61122 Pesaro (PU) 

TEL   0721/30617 / 3284717827

MAIL  info@allaricercadelviaggio.com

WEB   [https://www.allaricercadelviaggio.com/viaggi/trekking-dolomiti-bellunesi/](https://www.allaricercadelviaggio.com/viaggi/trekking-dolomiti-bellunesi/)

**Portare:** Scarponi da trekking alti alla caviglia con suola scolpita obbligatori (senza non sarà possibile partecipare), sacco lenzuolo, pranzi al sacco, acqua 1.5 L/giorno e sali minerali (Mg, K, Polase, simili), maglia intima traspirante, calzettoni e pantaloni lunghi, cappello da sole e invernale, guanti, micro-pile, felpa, giacca antivento o wind-stopper, mantellina antipioggia, zaino capiente (minimo 45 L), frutta secca, alimenti energetici (barrette, cioccolato), bastoncini telescopici, protezione solare e occhiali, asciugamano, ciabattine, indumenti da bagno, torcia elettrica.

**Guida Parco Nazionale Dolomiti Bellunesi:** Marco Triches, Balza del Sole GAE LAGAP (Tessera n.368)
**Per informazioni tecniche sul percorso e difficoltà:** 3281834019 info@balzadelsole.com
