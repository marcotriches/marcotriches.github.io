---
layout: post
title:  "Gena Alta e il Bivacco Valdo (BL)"
date:  2022-07-02 11:00:00 +0100
day: "dom, 22 dic 2024"
meeting: "08:00"
category: dolomiti 
distanza: 13Km
difficult: 5
image: bivaccovaldo.jpg
---

## Valle del Mis, Valle Soffia e Val Feruch
# Parco Nazionale Dolomiti Bellunesi

Escursione selvatica e suggestiva in uno degli angoli del Parco più affascinanti: la Valle Soffia dal borgo di Gena Alta, la Valle Feruch e il Bivacco Valdo (1590 metri).
Con partenza dal Bar Alla Soffia (quota 430 metri), salita al borgo di Gena Alta (800 metri) per strada asfaltata. Successivamente, e per il resto del percorso, cammino lungo il sentiero CAI 871.

La Montagna di Gena è un intrico di mulattiere, sentieri, stradine e tracce che si irradiano dal piccolo borgo quasi disabitato a tutti i territori, impervi, circostanti. Per la fienagione o il pascolo, per il taglio del bosco, per le antiche casere, baite o *còi*, i sentieri di qeusta montagna dimenticata del Parco Dolomiti Bellunesi conservano le loro storie, le tradizioni e i fatti accaduti.
In quest'occasione potremo visitare ed insieme ascoltare le innumerevoli testimonianze di questi luoghi, godendo anche di un panorama singolare, selvaggio e antico.
Escursione alpina faticosa, consigliata agli amanti della montagna solitaria.

*«Genna alta è composta da un gruppo di case coloniche, costruite con strutture leggere nel tipico stile del Sud. È un nido abbandonato dal mondo ma circondato da prati accoglienti. Il villaggio è ombreggiato da castagni e alberi da frutto, e la vite serpeggia sui muri. Durante l’estate vi può essere un caldo rovente, mentre l’inverno è mite.»*
**Oscar Schuster di Dresda nel 1905**


**Ritrovo:** Sospirolo - BL ore 08:00

**Rientro:** ore 15:00 circa 

**Difficoltà:** EE (Escursionisti Esperti)

**Lunghezza:** 13 Km

**Dislivello in salita:**  1300 m. circa

**Durata:** 7 ore circa

**Costo:** 25€ Adulti

*Abbonamenti Balza del Sole:* 5 escursioni / 110€

**Portare:** Scarponi, vestiario a strati, Kway, acqua (1 litro e mezzo), pranzo al sacco + frutta secca o snack, cappello, guanti, torcia, cambio vestiti in auto, bastoncini (chi li usa). 

**Note:** La guida si riserva di modificare l'itinerario in base alle condizioni ambientali di giornata. L'escursione verrà confermata con un minimo di 5 iscritti

**Guida Parco:** Marco Triches, Balza del Sole GAE LAGAP (Tessera n.368)

**Informazioni e prenotazioni:** 3281834019 info@balzadelsole.com 
