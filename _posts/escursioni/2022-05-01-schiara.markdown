---
layout: post
title:  "Schiara (BL)"
date:  2022-05-01 16:00:00 +0100
day: "Dal 26/09 al 28/09"
meeting: "09:00"
category: dolomiti 
distanza: 3 gg
difficult: 4
image: schiara_settembre.jpg
---

## Un viaggio classico nel Parco Nazionale Dolomiti Bellunesi

# Val Vescovà, Pian de Fontana, Val del Grisol, Cajada, Settimo Alpini, Valle dell'Ardo

**Trekking Dolomiti Bellunesi Itinerante accompagnato da guida ambientale professionista.**
Un progetto in collaborazione con **Welcome Dolomiti** 

Per tutte le informazioni:
[Clicca qui](https://www.welcomedolomiti.it/viaggi/schiara-trekking-dolomit/)

Siamo felici di proporre questo viaggio di 3 giorni lungo un percorso classico delle Dolomiti: Il giro intorno all Schiara e parte dell'**Alta Via N.1**.

Siamo nel tratto dell'itinerario meno conosciuto, più selvaggio, e più solitario, con squarci e visioni di Natura sorprendente!

Nel cuore delle Dolomiti meridionali, negli ambienti selvaggi, storici e suggestivi del Parco Nazionale Dolomiti Bellunesi, organizziamo un trekking di 3 giorni su sentieri solitari e nascosti da vegetazione, forre e rupi.
Dalle faggete della Val Vescovà, i pascoli del monte Talvena, le pendici rocciose delle Zime de Zità, i torrenti impetuosi della montagna del Fontanon, le foreste di Cajada e la forra della valle dell’Ardo: siamo in un viaggio nello spazio e nel tempo circondati soltanto da montagne austere e monumentali.
Un trekking, zaino in spalla, con due notti nei rifugi Pian de Fontana e Settimo Alpini, godendo di un’ospitalità generosa e alpina, al termine della stagione di apertura: quella fine di Settembre che presenta già le atmosfere e l’aria d’Autunno.

**Il nostro trekking è previsto dal 26 al 28 Settembre 2025.** 


**Giorno 1 SEDICO (LA STANGA) - RIFUGIO PIAN DE FONTANA**
Suggestiva camminata nelle faggete della Val Vescovà con salita alla forcella La Vareta, pendici monte Talvena e discesa in Val del Grisol per raggiungere il rifugio Pian De Fontana.

Escursione: Difficoltà MEDIA (E) | Km 14 | Dislivello +1400 / -500 m. | Cammino effettivo 8h*

**Giorno 2 RIFUGIO PIAN DE FONTANA - RIFUGIO SETTIMO ALPINI**
Il segmento del percorso più impegnativo, solitario e boschivo. Ci si addentra nei valloni settentrionali, ripidi, ricchi d'acqua e ricoperti di boschi della catena Pelf - Schiara. Siamo nelle foreste della Valle del Grìsol. Risalita fino alla Forcella Col Torond al pianoro bosachivo di Cajada.
Per valichi e praterie alpine traversata fino a raggiungere il Rifugio Settimo Alpini.

*Escursione: Difficoltà IMPEGNATIVO (EE) | Km 17 | Dislivello +1600 / -1600m. | Cammino effettivo 9h*

**Giorno 3 RIFUGIO SETTIMO ALPINI - BELLUNO**
Tappa più semplice e di lenta uscita dal territorio del Parco Nazionale Dolomiti Belunesi attraverso il tracciato dell'Alta Via N.1 della Valle dell'Ardo. Visita al suggestivo VBus del Buson e rientro a Belluno.

*Escursione: Difficoltà MEDIA (E) | Km 14 | Dislivello + 400 / -1000 m. | Cammino effettivo 7h*


**Per maggiori informazioni sul percorso:**

**Guida:** Marco Triches, Balza del Sole
*Guida Ambientale Escursionistica*
*Guida del Parco Nazionale Dolomiti Bellunesi*
GAE L.A.G.A.P Tessera n.368

3281834019 

info@balzadelsole.com 


**Informazioni e prenotazioni:**  

Welcome Dolomiti

TEL   389 855 7876

MAIL  info@welcomedolomiti.it

WEB   [https://www.welcomedolomiti.it](https://www.welcomedolomiti.it/viaggi/schiara-trekking-dolomit/)

**Portare:** Scarponi da trekking alti alla caviglia con suola scolpita obbligatori (senza non sarà possibile partecipare), sacco lenzuolo, pranzi al sacco, acqua 1.5 L/giorno e sali minerali (Mg, K, Polase, simili), maglia intima traspirante, calzettoni e pantaloni lunghi, cappello da sole e invernale, guanti, micro-pile, felpa, giacca antivento o wind-stopper, mantellina antipioggia, zaino capiente (minimo 45 L), frutta secca, alimenti energetici (barrette, cioccolato), bastoncini telescopici, protezione solare e occhiali, asciugamano, ciabattine, indumenti da bagno, torcia elettrica.
