---
layout: post
title:  "Cammino dei 4 Parchi: Gola del Furlo (PU)"
date:  2022-08-28 18:00:00 +0100
day: "dom, 19 maggio 2024"
meeting: "10:00"
category: appennino
distanza: 10 Km
difficult: 3
image: 4parchi2.jpg
---

## 4 itinerari dedicati ai 4 Parchi Naturali della Provincia di Pesaro e Urbino

# Riserva Naturale Statale Gola del Furlo

**Giro ad anello del Monte Pietralata**

Seconda edizione del **Cammino dei 4 Parchi**, un viaggio a tappe nelle aree protette della Provincia di Pesaro e Urbino. Crediamo sia questo un modo adatto per conoscere da vicino alcuni dei luoghi naturalisticamente più importanti del nostro territorio.

**Gola del Furlo:** Cammino collinare/appenninico dalle pendici ai prati sommitali del **Monte Pietralata**.
Si tratta di uno degli itinerari classici che si sviluppano al di sopra della Gola del Furlo, con ampi panorami verso il mare e verso l'Appennino, oltre a godere di suggestivi scorci sulla sottostante gola scavata nel calcare dal torrente Candigliano.
Terreno di aquile, falchi pellegrini, il comprensorio si caratterizza dalla presenza di ampie zone boschive, praterie e macchie d'arbusti.
Una visita nella provincia di Pesaro e Urbino non può prescindere da questo affascinante itinerario, ricco di storia umana e naturale.

Quella del Furlo è una **tappa** del nostro cammino, cominciato sulla armoniosa riviera del *San Bartolo* e seguito dal *Bosco di Tecchie* e il *Sasso Simone e Simoncello*.

Durante il cammino suggestioni e racconti tratti da **Luca Giunti, "Le conseguenze del ritorno"**, interessante lavoro di sintesi sulle conoscenze scientifiche sul lupo e sulle conseguenze del suo naturale ritorno nei territori.

Ogni partecipante potrà dotarsi del **Passaporto del cammino**, una sorta di diario di viaggio dove timbrare le 4 tappe del percorso, annotare appunti e seguire gli schizzi degli itinerari.

*Possibilità di ridurre l'itinerario con un ritrovo posticipato, da conocordare con la guida*

**l'itinerario:** Con partenza dalla località Villa Furlo di Pagino (quota 160m) risalita del sentiero CAI 440 del versante Orientale del Monte Pietralata. Con percorso escursionistico nel bosco e nella macchia arrivo alle terrazze panoramiche e possibilità di salita in ima al monte con sentiero CAI 446. 

**Ritrovo:** Villa Furlo di Pagino (Fermignano - PU) ore 10:00

**Rientro:** 16:00 

**Difficoltà:** Medio / E (Escursionistico)

**Dislivello in salita:**  600 m. circa

**Distanza:** 10 Km

**Durata:** 6 ore circa (soste incluse)

**Costo 4 Parchi + Passaporto del cammino:** 60€

**Costo giornata singola + Passaporto del cammino:** 18€

**Portare:** Scarponi, vestiario a strati, Kway, guscio o giacca, acqua (1 litro e mezzo), pranzo al sacco + frutta secca o snack, cappello,torcia, cambio vestiti e scarpe in auto, bastoncini e binocolo (per chi ne facesse uso). 

**Guida:** Marco Triches, Balza del Sole GAE LAGAP (tessera n.368)
*Guida Naturalistica delle Marche*

**Informazioni e prenotazioni:** 3281834019 info@balzadelsole.com
