---
layout: post
title:  "Piani Eterni (BL)"
date:  2022-07-19 11:00:00 +0100
day: "dom, 20 ott 2024"
meeting: "08:00"
category: dolomiti 
distanza: 15Km
difficult: 3
image: pianieterni.jpg
---

## Salita dal Vallone di Campotorondo
# Parco Nazionale Dolomiti Bellunesi

I Piani Eterni sono uno dei luoghi simbolo del Parco Nazionale Dolomiti Bellunesi, oltre ad essere uno dei territori più importanti per la fauna presente. Dall'aquila agli anfibi, i camosci, i cervi, le marmotte, fino al lupo. Il territorio conserva il suo aspetto arcano e solitario tipico della montagna bellunese.
Le attività qui presenti non hanno alterato le peculiarità di questo altipiano carsico (a quota 1700 metri) ed anche l'escursionismo rimane, grazie agli importanti dislivelli a salire, un escursionismo di nicchia.
Si tratta dunque di un percorso estremamente suggestivo e particolarmente adatto a chi ama camminare al sicuro e nella quiete.

L'itinerario proposto prevede la salita del versante Settentrionale, il Vallone di Campotorondo, nei pressi dell'itinerario tematico de **La Montagna Dimenticata**.

*Quando ho raggiunto Casìn di Vallalta, un casolare isolato usato in passato come abitazione dai responsabili del taglio dei boschi, ero quasi contento di raggiungere finalmente una radura, e togliermi di dosso la sensazione che qualcuno mi stesse osservando, da qualche parte. Seguirono ore di perlustrazioni, gite fuoripista tra abbondanti scie di foglie di faggi in grande pendenza, frane qua e là che interrompevano la pianura degli alberi, guadi rocamboleschi. Percorrendo chilometri nel bosco sembra di essere sempre nello stesso posto, ci sono sentieri che portano in quasi tutte le direzioni, dove perdere l’orientamento è un affare molto probabile.*
**Marco Triches, Fatti della Schiara**

**Itinerario:** Con partenza dal centro abitato di Pattine (quota 690 m) si risale il Vallone di Campotorondo e la Val del Menegaldo con il sentiero CAI 802 fino a raggiungere la Casèra di Campotorondo (quota 1763 m), Forcella Pèlse (1847 m) e finalmente la casèra Erèra ai Piani Eterni (quota 1707 m).
Rientro sullo stesso sentiero dell'andata. 

**Ritrovo:** Località Ponte Mas (Sedico - BL) ore 08:00

**Rientro:** ore 15:00 circa 

**Difficoltà:** E (escursionistico)

**Lunghezza:** 15 Km

**Dislivello in salita:**  1100 m. circa

**Durata:** 6 ore circa

**Costo:** 25€ Adulti

*Abbonamenti Balza del Sole:* 5 escursioni / 90€

**Portare:** Scarponi, vestiario a strati, Kway, acqua (1 litro e mezzo), pranzo al sacco + frutta secca o snack, cappello, guanti, torcia, cambio vestiti in auto, bastoncini (chi li usa). 

**Note:** La guida si riserva di modificare l'itinerario in base alle condizioni ambientali di giornata. L'escursione verrà confermata con un minimo di 5 iscritti

**Guida Parco:** Marco Triches, Balza del Sole GAE LAGAP (Tessera n.368)

**Informazioni e prenotazioni:** 3281834019 info@balzadelsole.com 
