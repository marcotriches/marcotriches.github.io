---
layout: post
title:  "Cammino da Pesaro a Urbino (PU)"
date:  2022-06-11 02:00:00 +0100
day: "Marzo 2025"
meeting: "09:30"
category: appennino 
distanza: 4 tappe
difficult: 2
image: camminodapesaroaurbino.jpg

---

**Un cammino in quattro tappe dall'Adriatico alla Città Ducale**

**Pesaro, Ginestreto, Fontecorniale, Montebello, Cesane, Urbino**

Il Cammino da Pesaro a Urbino è un viaggio inedito attraverso quello scrigno di cultura, natura e socialità che è rappresentato dalla collina marchigiana. 

Dalla costa dell'Adriatico, lungo le vallate di fiumi e torrenti alle prime alture, mosaico di coltivazioni, frutteti e boschi. Poi i crinali solitari delle colline fra Montefelcino e Isola del Piano, il monastero di Montebello e l'eredità culturale e agricola di Girolomoni. Infine la foresta delle Cesane fino a Urbino.

Le **domeniche di Marzo** saranno dedicate a questo viaggio, in parte naturalistico ed escursionistico, ed in parte letterario grazie ai racconti e alle poesie di **Paolo Volponi**, con suggestioni tratte dall'Appennino Contadino.

**Il simbolo di questo Cammino** è la piantaggine: pianta spontanea tipica degli incolti, dei margini dei campi e anche lungo i sentieri sassosi. Specie rustica e medicamentosa, tipica della nostra tradizione rurale.

Ogni partecipante potrà dotarsi del **Passaporto del cammino**, una sorta di diario di viaggio dove timbrare le 4 tappe del percorso, annotare appunti e seguire gli schizzi degli itinerari.

Nel corso delle escursioni ci soffermeremo su aspetti naturalistici, racconti dei luoghi e tecniche dell’escursionismo montano.


**Gli itinerari:** Gli itinerari del Cammino da Pesaro a Urbino sono escursionistici: prevedono una media preparazione e attitudine al cammino così come all’ambiente campestre e naturale. Sono comunque percorsi adatti a quasi tutti, con ritmo lento e molto spazio per le osservazioni e il riposo.

Gli itinerari sono previsti come delle singole giornate di viaggio. Il trasferimoento di ritorno è organizzato dalla guida.



**Difficoltà:** Medio / E (Escursionistico)

**Dislivello in salita medio:** 400 m. circa

**Distanza media:** 12 Km

**Durata media:** 6 ore circa

**Costo cammino Passaporto del cammino:** 80€

**Costo giornata singola + Passaporto del cammino:** 25€

**Costo giornata singola:** 20€

**Guida:** Marco Triches, Balza del Sole GAE LAGAP (tessera n.368) Guida Naturalistica delle Marche

**Informazioni e prenotazioni:** 3281834019 info@balzadelsole.com
