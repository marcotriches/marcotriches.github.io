---
layout: post
title:  "Valichi di Cajada"
date:  2023-01-27 11:00:00 +0100
day: "dom, 19 mar 2023"
meeting: "08:00"
category: dolomiti 
difficult: 3
image: .jpg
---

## Traversata da Faè a Belluno
# Parco Nazionale Dolomiti Bellunesi

Per i 30 anni dalla nascita del Parco Nazionale delle Dolomiti Bellunesi (1993 – 2023) proponiamo una traversata del gruppo della Schiara: Faè – Cajada – Palughét/Zirvoi – Belluno. Un omaggio a Piero Rossi (uno dei principali promotori della nascita di un Parco in queste montagne selvatiche).
Con il sentiero CAI 571 si sale ai Pascolét e Fortignasi, zone aride di incolto utilizzate un tempo per il pascolo e la fienagione. A seguire, nel bosco misto e poi nella faggeta, in salita fino a Casèra Becola. Per tracce si prosegue lungo il crinale spartiacque tra la Val del Molìn de Frari e la Val Desedàn con le cime Bécola (1520 m) e Saline (1616 m) per raggiungere Forcella Palughét. Il percorso prosegue poi per Forcella Zirvoi e scende a casèra i Ronch lungo le pendici del monte Serva, dove è posto l’arrivo dell’escursione (Rifugio Col di Roanza).   

**Cajada – Pian de le Stèle**
*“Ero un ragazzo quando fui accolto nella compagnia di borghigiani per questa lunga ed estenuante escursione. Di quella giornata ricordo nitidamente la visioni, dal Pian de le Stèle, degli enigmatici appiombi meridionali del Zimón, intersecati da strette cornici erbose sulle quali, si diceva, osavano avventurarsi i boscaioli. Mentre fantasticavo sulla verosimiglianza di questi fatti, Virginio Rotelli riusciva, dopo molti sforzi, a innescare la fiamma di un certo fornelletto a benzina. L’acqua tardò alquanto a bollire ma finalmente fu pronta la più desiderata pastasciutta della mia vita.”*
(Pietro Sommavilla, *Monti di Longarone*, A cura di Pietro Sommavilla, Giuseppe Nart e Luca Celi, Fondazione Giovanni Angelini, 2022)

**Ritrovo:** Faè (Longarone) ore 07:00

**Rientro:** ore 15:00 circa 

**Difficoltà:** E (escursionistico)

**Lunghezza:** 18 Km

**Dislivello in salita:**  1200 m. circa

**Durata:** 8 ore circa

**Costo:** 20€ Adulti

*Abbonamenti Balza del Sole:* 5 escursioni / 90€

**Portare:** scarponi, vestiario invernale, kway, pranzo al sacco, acqua (almeno 1 litro), bastoncini (chi li usa), torcia

**Guida Parco:** Marco Triches, Balza del Sole GAE LAGAP (Tessera n.368)
* Informazioni e prenotazioni:    3281834019    info@balzadelsole.com 
