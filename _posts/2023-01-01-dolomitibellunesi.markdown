---
layout: post
title:  "Viaggio nelle Dolomiti Bellunesi (BL)"
date:  2023-01-01 16:00:00 +0100
day: "Dal 28/09 al 1/10"
meeting: "14:00"
category: dolomiti 
difficult: 4
image: montecororid.jpg
---

## Parco Nazionale Dolomiti Bellunesi
## Il Vallone di Campotorondo, Erèra e Val Canzoi 

**Trekking Dolomiti Bellunesi Itinerante accompagnato da guida ambientale professionista.**
Un progetto in collaborazione con **Alla Ricerca del Viaggio** 
https://www.allaricercadelviaggio.com/

A trent’anni dalla nascita del Parco Nazionale Dolomiti Bellunesi proponiamo un viaggio in alcuni dei suoi luoghi simbolo. Lontano dalle mete più frequentate, montagna silenziosa e austera, quella di Belluno rappresenta una autentica immersione nella natura selvaggia.

**Giorno 1 BELLUNO - RIFUGIO BIANCHET**
Con il servizio corriera Dolomitibus diretto ad Agordo raggiungiamo l’imbocco del sentiero CAI 503 in località La Pissa e ci addentriamo nella Val Vescovà. Con lento percorso in un bosco misto e, successivamente, nella faggeta, raggiungiamo la radura del Pian dei Gat (gat = nuvole), quota 1215 m, e il Rifugio Furio Bianchét. Cena e pernottamento in rifugio.
Difficoltà: Media (E), Dislivello: 800 m – Lunghezza: 8 Km

**Giorno 2 RIFUGIO BIANCHET - RIFUGIO PIAN DE FONTANA**
Salita opzionale al monte Coro (quota 1985 m), una delle cime più solitarie del Parco Nazionale Dolomiti Bellunesi con sentiero CAI 537 m e rientro in rifugio in tarda mattinata. Partenza per il giro delle casère della Talvena (casère = antiche abitazioni temporanee rurali di montagna) che prevede il passaggio su antiche vie d’alpeggio e prati d’alta quota. Siamo in una delle aree di maggior pregio floristico del Parco. Con i sentieri CAI 536 e 514 raggiungiamo il rifugio Pian de Fontana, quota 1632 m. Cena e pernottamento in rifugio.
Difficoltà: Media (E), Dislivello: 700 m – Lunghezza: 6 Km
*Esperienza facoltativa: Itinerario con salita al Monte Coro (consigliata) Difficoltà: Difficile (EE), Dislivello: 1400 m – Lunghezza: 11 Km*

**Giorno 3 RIFUGIO PIAN DE FONTANA - RIFUGIO SETTIMO ALPINI**
Giornata che prevede il passaggio in una delle più tipiche valli alpine settentrionali, con prevalenza di faggi, abeti e larici. Il percorso tocca alcuni dei boschi più antiche del Parco Nazionale Dolomiti Bellunesi, versante Val di Zoldo.
Dal rifugio Pian de Fontana discesa in Val del Grìsol con sentiero CAI 520 e risalita della Val Grave de San Marco fino al valico di Forcella Col Torond, quota 1810 m. Nuova discesa ora nell’estesa foresta di Cajada e imbocco del sentiero CAI 505 per i valichi di Caneva (1849 m) e Pis Pilòn (1733 m). Ampi panorami, terreni di camosci. In vista e in breve discesa al rifugio Settimo Alpini (quota 1502 m). Cena e pernottamento in rifugio
Difficoltà: Difficile (EE), Dislivello: 1500 m – Lunghezza: 13 Km

**Giorno 4 RIFUGIO SETTIMO ALPINI – BELLUNO**
Tappa finale del viaggio nel Parco Nazionale Dolomiti Bellunesi. Discesa lungo la Valle dell’Ardo, tratto conclusivo anche dell’Alta Via N.1 Braies – Belluno (CAI 501), con passaggi panoramici sulla forra, marmitte d’erosione create dal torrente, e boschi mediterranei di questo versante rivolto a Sud.
Visita del Canyoon fossile del Bùs del Busón e passeggiata conclusiva fino al centro di Belluno. Termine dell’esperienza nel primo pomeriggio, in tempo per ripartire con mezzi propri o trasporto pubblico dalla stazione F.S. di Belluno.
Difficoltà: Media (E), Dislivello: 200 m – Lunghezza: 13 Km

**Ritrovo:** 28 Settembre 2023 / Belluno, stazione F.S. ore 14:00

**Rientro:** 01 Ottobre 2023 / Belluno, stazione F.S. ore 15:00 circa 

**Difficoltà:** EE - Escursionisti Esperti

**Durata:** 4 Giorni

**Costo:** 360€ 


**Informazioni e prenotazioni:**  Alla ricerca del Viaggio, Via degli Abeti 106 - 61122 Pesaro (PU) 
TEL   0721/30617 / 3284717827
MAIL  info@allaricercadelviaggio.com
WEB   https://www.allaricercadelviaggio.com/viaggi/trekking-dolomiti-bellunesi/

**Portare:** Scarponi da trekking alti alla caviglia con suola scolpita obbligatori (senza non sarà possibile partecipare), sacco lenzuolo, pranzi al sacco, acqua 1.5 L/giorno e sali minerali (Mg, K, Polase, simili), maglia intima traspirante, calzettoni e pantaloni lunghi, cappello da sole e invernale, guanti, micro-pile, felpa, giacca antivento o wind-stopper, mantellina antipioggia, zaino capiente (minimo 45 L), frutta secca, alimenti energetici (barrette, cioccolato), bastoncini telescopici, protezione solare e occhiali, asciugamano, ciabattine, indumenti da bagno, torcia elettrica.

**Guida Parco Nazionale Dolomiti Bellunesi:** Marco Triches, Balza del Sole GAE LAGAP (Tessera n.368)
**Per informazioni tecniche sul percorso e difficoltà:** 3281834019 info@balzadelsole.com
